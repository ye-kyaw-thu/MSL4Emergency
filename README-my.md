လက်သင်္ကေတ ဘာသာစကားက ဆွံ့အနားမကြားသူများ၊ အကြားအာရုံပြဿနာရှိသူများအတွက် မရှိမဖြစ်တဲ့ဘာသာစကား တစ်ခုဖြစ်ပါတယ်။  

သူတို့အချင်းချင်း သာမက၊ မိသားစုနဲ့၊ အများနဲ့ ဆက်သွယ်ရာမှာလည်း အလွန်အသုံးဝင်ပြီး၊ ငယ်ရွယ်စဉ်ကလေးဘဝအရွယ်ကတည်းက ပညာရပ်တစ်ခုခုကို လေ့လာသင်ယူဖို့၊ သင်ကြားပေးဖို့အတွက်လည်း အသုံးပြုနိုင်ပါတယ်။ ကျွန်တော်တို့ မြန်မာလက်သင်္ကေတဘာသာစကားကို လက်ရှိအနေအထားကနေပိုမိုဖွံ့ဖြိုးတိုးတက်ဖို့နဲ့ နားကြားတဲ့သူတွေကြားထဲမှာလဲ လေ့လာချင်တဲ့သူတွေက လေ့လာနိုင်အောင် ကွန်ပြူတာနည်းပညာနဲ့ လက်သင်္ကေတဘာသာစကားကနေ မြန်မာစာကို ဘာသာပြန်ဖို့အတွက် သုတေသနပြုလျှက်ရှိပါတယ်။ အဲဒီအတွက် လက်သင်္ကေတဗီဒီယိုတွေကို စုဆောင်းထားတဲ့အထဲက သဘာဝဘေးအန္တရယ်ကျရောက်တဲ့အခါမှာ အသုံးပြုရမဲ့၊ အရေးအကြောင်းအခြေအနေမျိုးမှာ လိုအပ်မဲ့ အပိုင်းနဲ့ပတ်သက်တဲ့ ဗီဒီယို ၅၅၈ဖိုင် ကို အားလုံးအတွက် GitHub မှာရှဲလုပ်ပေးပါတယ်။ 

မြန်မာ လက်သင်္ကေတ ဘာသာစကားဖွံ့ဖြိုးရေးအတွက်၊ သုတေသနအတွက် လွတ်လပ်စွာအသုံးပြုနိုင်ပါတယ်။ သို့သော် NonCommercial-Share လိုင်စင်ဆိုတာကို သတိပြုပေးပါ။ ငွေကြေးအမြတ်အစွန်းရရန်၊ စီးပွားရေးလုပ်ရန်အတွက် အသုံးပြုခွင့် ပေးမထားပါ။ 
